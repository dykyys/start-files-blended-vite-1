# Компонентний підхід та children

Необхідно зробити рефакторінг компоненту `<Landing/>`. Наразі, компонент включає
розмітку для побудови 3-х секцій з різною контентною інформацією. Однак кожна
секція має повторювану структуру, яку можна винести в окремий компонент.

Потрібно створити компонент `<LandingSection/>`, який буде приймати наступні
пропси:

- `title` — текст заголовку секції
- `subtitle` — текст підзаголовку секції
- `children` - спеціальний пропс для передачі іншого довільного наповненні.

Варто визначити, що саме є спільною частиною для кожної секції. Саме цю частину
розмітки (а також стилі) можна винести в компонент `LandingSection`.

В результаті, в компоненті `<Landing>`, має бути 3 рази викликаний компонент
`LandingSection`, в який частина контентної інформації передається через пропси
`title` та `subtitle`, а частина передається як дочірні (children), тобто
вкладені, елементи компоненту `LandingSection`.

Додатково:

- `subtitle` - зробити не обов'язковим, і якщо пропс не переданий, то не
  рендерити розмітку підзаголовку.
- Розширити функціонал і додати проп `srOnly` (булеве значення), який стилістино
  буде приховувати відображення заголовку, додаючи за умовою в `className`
  заголовку клас `sr-only` (він оголошений в index.css). Для умовної передачі
  класів використовуй бібліотеку `clsx`.
